---
title: UH-sektorens arkitekturprinsipper
date: 2016-10-14
---

Dette er oppsummeringen av [Felles IKT-arkitekturprinsipper for universitets- og høgskolesektoren](https://www.uninett.no/arkitektur) som baserer seg på [Arkitekturprinsipper for offentlig sektor](https://www.difi.no/artikkel/2016/01/overordnede-it-arkitekturprinsipper),
og [National arkitektur](https://www.difi.no/fagomrader-og-tjenester/digitalisering-og-samordning/nasjonal-arkitektur).
UiB har vedtatt å følge disse prinsippene.

### Tjenesteorientering

Funksjonalitet og ytelsesnivå er hovedhensynet ved utvikling av IKT-løsninger.
IKT-tjenester som er nødvendige for å understøtte hele eller deler av en eller
flere arbeidsprosesser skal identifiseres og realiseres slik at de kan
gjenbrukes.

### Interoperabilitet

Virksomheter i UH-sektoren og deres IT-løsninger samhandler på et
hensiktsmessig nivå for å støtte høyere utdanning, forskning og formidling.
UH-sektoren må også samhandle i noen grad med relevante virksomheter utenfor
sektoren.

### Tilgjengelighet

Tjenester er tilgjengelige når brukerne trenger dem, lette å finne fram til,
brukervennlige og universelt utformet.

### Sikkerhet

IKT-løsningen i seg selv og informasjonen som behandles i denne, skal med utgangspunkt i
formelle og risikobaserte krav beskyttes mot brudd på konfidensialitet, integritet og tilgjengelighet.
Sikkerhetsprinsippet kan begrense andre prinsipper, dersom dette er avgjørende for tilliten til UH-sektoren.

### Åpenhet

IKT-løsningers virkemåte og datagrunnlag skal kunne gjøres rede for.
Transparens støttes gjennom bruk av åpne data og åpne grensesnitt til
tjenester.

### Fleksibilitet

IKT-løsninger er utformet slik at de ikke fremstår som begrensende for
endringer i arbeidsprosesser, organisasjonsstrukturer, løsningsfunksjonalitet,
eierskap eller infrastruktur.

### Skalerbarhet

IKT-løsninger skal kunne skaleres ved endringer i bruksmønster.

# UiOs arkitekturprinsipper

UiOs prinsipper er listet her til inspirasjon.  Prinsippene gjelder ikke for UiB med mindre de er innarbeidet i [vår egen liste]({{< ref "prinsipp/index.md" >}}).

* [Prinsipper for integrasjonsarkitektur](http://www.uio.no/tjenester/it/sikkerhet/integrasjonsarkitektur/mer-om/vedtak/ia-prinsipper.html).
