---
date: 2016-10-14
title: Oversikt
---

## Arkitekturrådet ved ITA

Rådet ble konstituert i møte 2016-02-23 med ledergruppen ved
ITA samt rådets medlemer tilstede.  Rådet har fått [mandat]({{< ref "mandat.md" >}}).

Rådet skal gi praktiske råd som kan brukes til å ta teknologiske valg i prosjekter,
ved innkjøp og i det daglige arbeidet.

* Hvilken teknologi skal vi bruke til å løse dette problemet?
Men også egenskapene til tekonologi som er egnet til å løse problemer av denne typen.

* Hvordan skal systemene samhandle.
Hvilke krav stilles til grensesnittene.

* Hvordan forvaltes våre data slik at de blir gjenbrukbare og portable.

* Bidra til standardisering.  Bidra til å ta fornuftige og fremtidsrettede valg.

Rådene revideres og vil endre seg over tid.


## Hva er arkitektur?

Arkitektur er i utgangspunktet kunsten å planlegge, utforme og oppføre
byggverk, og ordet kan betegne både prosessen fram til ferdig byggverk, det
ferdige byggverket og kunnskapen om bygging.

Innen IT brukes ordet arkitektur i utallige sammenstillinger og betydninger.
Felles for dem er at de prøver å beskrive de viktigste eller overordnede
aspektene ved noe.  I vår sammenheng bruker vi begrepet om hvordan systemer (i
videste betydning) henger sammen på et overordnet nivå — hvilke komponenter
inngår og hva relasjonene mellom disse er.

Systemer har arkitektur selv om det ikke har vært fokus på det ved utviklingen
av systemet. En definisjon som belyser detter er å si at arkitekturen er den
fellesforståelsen av systemets struktur som ekspertene som jobber med systemet
har.  Denne forståelsen er ikke nødvendigvis dokumentert noe sted.

[TOGAF](https://en.wikipedia.org/wiki/The_Open_Group_Architecture_Framework) er
en standard for hvordan virksomhetsarkitekturer kan dokumenteres og en prosess
som leder fram til denne dokumentasjonen.  Vi benytter oss av
[definisjonene](https://www2.opengroup.org/ogsys/catalog/C151) til TOGAF under.

Virksomhetsarkitektur (eng Enterprise Architecture) er en beskrivelse av
organisasjonens forretningsdrift og den underliggende IT-støtten for driften.
Denne delees inn i følgende lag:

* Foretningsarkitektur (eng Business Architecture) er en beskrivelse av strukturen
i og interaksjonen mellom forretningsstrategien, organisasjonen, funksjoner,
forretningssprosesser og informasjonbehov.

* Dataarkitektur (eng Data Architecture) er en beskrivelse av strukturen til en
organisasjons logiske og fysiske dataressurser og ressurser til dataadministrasjon.

* Applikasjonsarkitektur (eng Application Architecture) er en beskrivelse av struktur
og interaksjon mellom applikasjoner, gruppert i kapabiliteter som tilbyr viktige
forretningsfunksjoner og håndterer dataressursene.

* Teknologiarkitektur (eng Technology Architecture) er en beskrivelse av strukturen
i og interaksjon mellom plattformtjenester, og mellom logiske og fysiske teknologikomponenter.

Arkitekturrådet ved ITA beskjeftiger seg bare med de 3 nederste nivåene i
virksomhetsarkitekturen.
